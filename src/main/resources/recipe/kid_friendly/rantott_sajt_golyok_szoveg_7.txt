HOZZÁVALÓK
A golyókhoz:
20 dkg edami sajt
20 dkg cheddar sajt
20 dkg trappista sajt
2 db tojás
2 ek finomliszt

A panírhoz:
5 dkg finomliszt
4 db tojás
3 dkg zsemlemorzsa
3 dkg kukoricaliszt
5 dkg parmezán sajt
1 szál rozmaring
Sütőzsiradék:

Minden fázishoz
7 dl napraforgó olaj

ELKÉSZÍTÉS
A golyókhoz:
1.Előveszünk egy nagy tálat, és a sajtokat a reszelő legkisebb lyukán lereszeljük. Hozzáütünk két tojást, két evőkanál lisztet, majd masszává gyúrjuk.

2.3-4 cm-es golyókat formálunk a sajtos masszából, ezután félretesszük, míg elkészítjük a panírt.

3.A golyókat először a lisztbe, majd a felvert tojásba forgatjuk, utána jöhet a ropogós keverékbe hempergés. Jöhet még egy réteg tojásos hempergetés, végezetül még egy zsemlemorzsás forgatás.

4.Hűtőben 30 percig pihentetjük a falatkákat, majd forró olajban aranybarnára sütjük.

5.Sült burgonyával, tejfölös mártogatóval tálaljuk.

A panírhoz:
1.3 tálkát előkészítünk, az elsőbe szitáljuk a lisztet, a másodikba pedig a 4 felvert tojást tesszük.

2.A harmadik tálkába öntjük a zsemlemorzsát, a kukoricalisztet, a lereszelt parmezánt, végül a felaprított rozmaringot. Jól összekeverjük, majd visszatérünk a sajtos golyókhoz.