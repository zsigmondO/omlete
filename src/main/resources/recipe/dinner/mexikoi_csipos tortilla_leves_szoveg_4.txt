HOZZÁVALÓK / 6 adag
A leveshez:
6 nagy db paradicsom
1 dl olívaolaj
1 közepes fej vöröshagyma
2 közepes szár halványító zeller
1 db chili
1 db jalapeño
1 fej fokhagyma
1.5 l csirke alaplé
1 dl limelé
0.5 tk cayenne bors
2 tk chili
2 teáskanál őrölt fűszerkömény
1 db babérlevél
2 db csirkemell filé
2 ek koriander
1 dl főzőtejszín
só ízlés szerint
bors ízlés szerint

A tálaláshoz:
10 dkg tortilla chips
20 dkg reszelt sajt
1 közepes db avokádó
2 dl tejföl

ELKÉSZÍTÉS
1. Melegítsük elő a sütőt 180 fokra. Egy tálban alaposan forgassuk át a félbevágott paradicsomokat fél deci olívaolajjal, 1 teáskanál sóval és egy csipetnyi borssal. Terítsük szét egy tepsiben, és addig süssük, míg a paradicsomok halványbarnává válnak, kb. 25-30 percig.

2. Amíg a paradicsomok sülnek, egy nagy fazékban pirítsuk meg a zellert, a hagymát, a fokhagymát, a chili és jalapeño paprikát a maradék olajban. Kavargassuk gyakran, amíg a hozzávalók meg nem puhulnak.

3. Adjuk a fazékhoz a csirkehúsleves alapot, a lime juice-t, a cayennet, chili port, köményt, paprikát, babérlevelet és az immár puhára sült paradicsomokat. 
4. Hozzuk forrásba az egész mixet, és hagyjuk főni kb. 20 percig.

5. A következő lépés kihagyható, de mint már a hozzávalóknál említettem, én a krémesebb leveseket kedvelem. Miután a levesalapot hagytuk kellő ideig főni, öntsük az egész keveréket egy nagy méretű konyhai aprítógépbe, vagy kézi botturmix-szal aprítsuk fel a fazékban a keveréket. Az elkészült, immár sima levesalaphoz ízlés szerint öntsünk főzőtejszínt (én a halvány barnás-narancssárgás színt tűzöm ki mindig célnak).

6. A levesalaphoz adjuk hozzá a felcsíkozott csirkemell darabokat, és hagyjuk főni kb. 10-15 percig, míg a csirkemell át nem fő rendesen.