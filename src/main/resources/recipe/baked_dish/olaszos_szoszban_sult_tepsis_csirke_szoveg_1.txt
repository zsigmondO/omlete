HOZZÁVALÓK
4 db csirkecomb
4 db csirkeszárny
3 ek olívaolaj
3 evőkanál finomliszt
1 nagy db vöröshagyma
1 gerezd fokhagyma
20 dkg gomba
15 dkg zöld olajbogyó (lehet fekete is vagy vegyesen)
6 db szárított paradicsom
1 ek kapribogyó
7 dl paradicsomlé
só ízlés szerint
bors ízlés szerint
1 teáskanál bazsalikom
1 kk oregánó
1 kk borsikafű
1 csipet cukor

ELKÉSZÍTÉS
1. A csirke darabokat megmossuk, megtisztítjuk, a combokat kettévágjuk, és sóval, borssal megszórjuk. Ha lehet, egy-két órát pihentetjük a hűtőszekrényben.

2. A húsokat lisztbe forgatjuk, és a forró zsiradékon mindkét oldalát hirtelen átsütjük, majd egy tányérra kiszedjük.

3. Ebbe a zsiradékba rakjuk az összevágott hagymát, amit üvegesre dinsztelünk, majd hozzáadjuk a zúzott fokhagymát, az apróra vágott gombát, az olajbogyót, a kaprit, az összevágott aszalt paradicsomot és a fűszereket. Kicsit átpirítjuk, megkeverjük, majd a paradicsomlével és esetleg egy kevés vízzel felöntjük. Ha esetleg túl savanyú lenne a paradicsom, egy kis cukrot tehetünk bele, és felforraljuk.

4. A húsokat egy nagyobb magas falú tepsibe helyezzük, ráöntjük a paradicsomos ragut, és sütőben hőlégkeveréssel 180 fokon kb. 60-80 perc alatt készre sütjük. Félidőben megforgatjuk a csirkedarabokat. A végére a paradicsomos szósz besűrűsödik, és nagyon finom. Olasz tésztafélékkel, esetleg rizzsel tálaljuk.