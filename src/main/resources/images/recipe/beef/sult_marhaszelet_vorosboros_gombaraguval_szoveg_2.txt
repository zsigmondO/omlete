HOZZÁVALÓK / 2 ADAG
A sülthöz:
40 dkg marhahús (szeletelhető)
só ízlés szerint
bors ízlés szerint
1.5 dl napraforgó olaj
2 ek mustár

A raguhoz:
20 dkg gomba
10 dkg kolozsvári szalonna
1 közepes fej vöröshagyma
4 gerezd fokhagyma
0.5 csokor petrezselyem
1 dl vörösbor
só ízlés szerint (, , olaj, mustár)
bors ízlés szerint
1 ek napraforgó olaj
1 csipet cukor
0.5 evőkanál finomliszt

ELKÉSZÍTÉS
1. A húst négy szeletre vágjuk, kiklopfoljuk, enyhén sózzuk, bőven borsozzuk, majd mindkét oldalát bekenjük mustárral.

2. A szalonnát csíkokra, a hagymát kockára, a gombát nagyobb darabokra vágjuk.

3. A szalonnát kevés olajon megpirítjuk, hozzáadjuk a hagymát, majd ha ez is megpirult, a gombát is.

4. Enyhén sózzuk, borsozzuk.

5. Mikor a gomba elfőtte a levét, hozzáadjuk az összenyomott fokhagymát és az apróra vágott petrezselymet.

6. Addig pirítjuk, míg a fokhagyma illatozni kezd. Ekkor megszórjuk a liszttel, átkeverjük, és felöntjük a borral. Szükség esetén pici vizet adhatunk hozzá. Beletesszük a cukrot.

7. Összeforraljuk, szükség esetén ízesítjük.

8. A húst kevés forró olajban ízlés szerinti állagúra sütjük.