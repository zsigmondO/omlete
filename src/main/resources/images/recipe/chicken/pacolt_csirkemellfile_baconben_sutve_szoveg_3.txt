HOZZÁVALÓK
4 db csirkemellfilé
4 szelet bacon
A pácoláshoz:
1 dl olaj (napraforgó- vagy kukoricaolaj)
2 evőkanál szójaszósz
2 evőkanál csiliszósz
4 db mogyoróhagyma apróra vágva
1 mokkáskanál só
1 mokkáskanal őrölt feketebors
2 gerezd fokhagyma lereszelve
0,5 mokkáskanál erős paprikakrém
1 húsleveskocka

ELKÉSZÍTÉS
1. A pác hozzávalóit, az olajat, a szója- és a csiliszószt, az apróra vágot mogyoróhagymát, a sót, borsot, fokhagymát és a paprikakrémet összekeverjük, dupla nylonzacskóba öntjük, beletesszük a csirkemellfiléket, jól összerázzuk, és egy éjszakára a hűtőbe tesszük.

2. Másnap lekaparjuk a pácot a filékről, a húst körbetekerjük baconnel, tehetünk bele egy áh rozmaringot, és egy tűzálló edényben sorban lerakjuk. Előmelegített sütőben 220 fokon 10 percig sütjük, majd 250 fokon 10 percig grillezzük.

3. A visszamaradt pácot 1 húsleveskockával és kb. 1,5 dl vízzel felforraljuk, a megsült filéket ezzel a szósszal, rizzsel és zöldsalatával tálaljuk.